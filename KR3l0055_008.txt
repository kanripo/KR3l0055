# -*- mode: mandoku-view; -*-
#+TITLE: 唐語林
#+DATE: 2015-08-24 23:38:48.270409
#+PROPERTY: ID KR3l0055
#+PROPERTY: BASEEDITION WYG    
#+PROPERTY: JUAN 卷八
<pb:KR3l0055_WYG_008-1a>¶
欽定四庫全書¶
　唐語林卷八¶
　　　　　　　　　　　　　宋　王讜　撰¶
　　補遺(無時/代)¶
宓犧氏以農官神農以火黄帝以雲少昊以鳥顓頊而¶
名以民事又以五行為官名卨作司徒敬敷五教禹作¶
司空以平水土周則以天地春夏秋冬為官名伏以古¶
者命官以天地四氣五行雲龍為號者皆上稟天時下¶
<pb:KR3l0055_WYG_008-1b>¶
達人事見聖人垂意未有不及于恵民也後代不究深¶
旨率爾命官僕射侍中尤為不可秦有侍中僕射其初¶
且非官名唯供奉左右是其職業侍中當西漢掌乘輿¶
服下至䙝器虎子之𩔖虎子溺器也武帝以孔安國為¶
侍中以其儒者特許掌御唾壺朝廷榮之班固云侍中¶
本丞相吏也五人来徃殿内奏事故曰侍中又僕射者¶
射音夜尤寡其義在秦有周青臣孔衍注云僕射小官¶
扶左右者也亦曰衛令僕射守門之夫在漢為武士門¶
<pb:KR3l0055_WYG_008-2a>¶
僕射在宫則曰宫門僕射永巷僕射蓋言僕御執射之¶
夫也如今宦䜿之首耳皆因權倖漸峻官名開元元年¶
改左右僕射為左右丞相是官號之不正也又則天寵¶
侍御者張昌宗其官號曰控鶴監向使五王未復唐徳¶
則控鶴亦沾丞相之名也¶
兩省官上事日宰相臨焉上事者設牀几面南而坐判¶
三道案宰相别施一牀連上事官牀南坐于西隅謂之¶
壓角自常侍而下以南為上差舛相承實乖禮敬曷不¶
<pb:KR3l0055_WYG_008-2b>¶
為丞相設位于衆官之南常侍諌議給事舎人循次而¶
坐于丞相之下尊卑有序足以為儀壓角之来莫究其¶
始開元禮及累朝典故并無其文習俗因循莫近于理¶
今請去壓角以𥼶衆疑¶
凡言九寺皆曰棘卿周禮三槐九棘槐者懐也上佐天¶
子懷来四夷棘者言其赤心以奉其君皆三公九卿之¶
任也唐世惟大理得言棘卿他寺則否九寺皆樹棘木¶
大理則于棘下訊鞠其罪所謂大司㓂聴刑于棘木之¶
<pb:KR3l0055_WYG_008-3a>¶
下¶
朝廷百司諸㕔皆有壁記叙官秩創置及遷授始末原¶
其作意盖欲著前政履歴而發將来健羡焉故為記之¶
體貴其說事詳雅不為茍飾而近時作記多措浮詞褒¶
美人才抑揚功閥殊失記事之本意韋氏兩京記云郎¶
官盛寫壁記以紀當㕔前後遷除出入浸以成俗然則¶
壁記之起當自國朝以来始自臺省遂流郡邑耳¶
宫銜之名蓋興近代當時選曹補授須存資歴聞奏之¶
<pb:KR3l0055_WYG_008-3b>¶
時先具舊官名品于前次書擬官于後使新舊相銜不¶
斷故曰官銜亦曰頭銜所以名為銜者言如人口銜物¶
取其連續之意又如馬之有銜以制其首前馬已進後¶
馬續来相次不絶者古人謂之銜尾相續即其義也¶
近代通謂府庭為公衙公衙即古之公朝也字本作牙¶
詩曰祈父予王之爪牙祈父司馬掌武備象猛獸以爪¶
牙為衛故軍前大旗謂牙旗出師則有建牙禡牙之事¶
是軍中聼號令必至牙旗之下稱與府朝無異近俗尚¶
<pb:KR3l0055_WYG_008-4a>¶
武是以通呼公府為公衙府門為牙門字稱訛變轉而¶
為衙漢書地理志馮翊有衙縣春秋時彭衙之地非公¶
府之名或云公門外刻木為衙立于門側以象獸牙軍¶
將之行置衙竿首懸旗于上其義一也¶
輿駕行幸羽儀𨗳従謂之鹵簿自秦漢以来始有其名¶
蔡邕獨斷所載鹵簿有小駕大駕法駕之異而不詳鹵¶
簿之義按字書鹵大楯也字亦作櫓又作鹵音義皆同¶
以甲為之所以扞敵賈誼過秦論云伏尸百萬流血漂¶
<pb:KR3l0055_WYG_008-4b>¶
鹵是也甲楯有先後部伍之次皆著之簿籍天子出則¶
案次道従故謂之鹵簿耳儀衛具五兵今不言他兵獨¶
以甲楯為名者行道之時甲楯居外餘兵在内但言鹵¶
簿是舉凡也南朝御史中丞建康令俱有鹵簿人臣儀¶
衛亦得同于君上則鹵簿之名不容别于他義也又百¶
官従駕謂之扈従盖臣下侍従至尊各供所職猶僕御¶
扈養以従上故謂之扈従耳上林賦云扈従横行顔監¶
釋云謂跋扈縦恣而行也據顔此解乃讀従為放縦之¶
<pb:KR3l0055_WYG_008-5a>¶
縱不取行従之義所未詳也¶
御史臺三院一曰臺院其僚曰侍御史衆呼為端公見¶
宰相及臺長則曰某姓侍御知雜事謂之雜端見臺長¶
則曰知雜侍御雖他官髙秩兼之其侍御號不改見宰¶
相則曰知雜某姓某官臺院非知雜者俗號散端二曰¶
殿院其僚曰殿中侍御史衆呼為侍御見宰相及臺長¶
雜端則曰某姓殿中最新入知右巡已次知左巡號兩¶
巡使所主繁劇及遷向上則又入推益為煩勞惟其中¶
<pb:KR3l0055_WYG_008-5b>¶
間則入清閒故臺中諺曰免巡未推只得自如言其閒¶
適也㕔有壁畫小山水甚工云是呉道子真跡三曰察¶
院其僚曰監察御史衆呼亦曰侍御史見宰相及臺長¶
雜端則曰某姓監察若三院同見臺長則通曰三院侍¶
御而主簿紀其所行之事每公堂食會雜事不至則無¶
所檢轄唯相揖而已雜事至則盡用憲府之禮雜端在¶
南榻主簿在北榻兩院則分坐雖舉匕筯皆絶譚笑食¶
畢則主簿持黄卷揖曰請舉事于是臺院長白雜端曰¶
<pb:KR3l0055_WYG_008-6a>¶
舉事(原注欲上堂三院長各于食堂/之南廊下先白雜端云合舉事)則舉曰某姓侍御¶
史(原注有同姓者/則以第行别之)有某過請準條主簿書之其兩院皆¶
倣此若舉時差錯則最小殿中舉院長則最小侍御史¶
舉殿院長又錯則向上人遞舉雜端失笑則三院皆笑¶
謂之烘堂悉免罰矣凡見黄卷罰直遇赦悉免臺長到¶
諸院凡官吏有所罰亦悉免御史歴三院雖至美而月¶
滿殿中推鞠之勞憚于轉兩院以向下侍御史便領推¶
也多不願為以此臺中以殿中轉西院為戲詛之詞每¶
<pb:KR3l0055_WYG_008-6b>¶
出入行步侍御史在柱裏殿察兩院在柱外有時殿中¶
入柱裏則共咍之曰著(原註直/畧反)去也三院御史主簿有¶
事白端公就其㕔若有中路白事謂之篸端有罰殿中¶
有免巡遇正知巡者假故則向上人又權知謂之蘸巡¶
臺官有親愛除拜及喜慶之事則謁院長雜端臺長謂¶
之取賀凡此皆因胥徒走卒之言遂成故事察院每上¶
堂了各報諸御史皆入立于南廊便服靸鞋以俟院長¶
立定院長方出相揖而序行至殿院門揖殿中又序行¶
<pb:KR3l0055_WYG_008-7a>¶
至食堂前揖侍御史凡入門至食凡數揖祇揖者古之¶
肅拜也臺中無不揖其酒無起謝之禮但云揖酒而已¶
酒取合敬故恐煩却揖徃徃自臺拜他官執事亦誤作¶
臺揖人皆笑之每赴朝序行至待漏院偃息則有卧揖¶
馬上則有馬揖凡院長在㕔院内御史欲徃他院必先¶
白決罰又先白察院有都㕔院長在本㕔諸人皆會話¶
于都㕔(原註御史初上後遇雜端上堂則舉三愆九失/儀縁是新人欲倂罰也未遇雜端上堂其犯舊)¶
(條並/不罰)察院南院會昌初監察御史鄭路所葺禮察㕔謂¶
<pb:KR3l0055_WYG_008-7b>¶
之松㕔南有古松也刑察㕔謂之魘㕔寝于此多魘兵¶
察常主院中茶必市蜀之佳者貯於陶器以防暑濕御¶
史躬親緘啓故謂之茶瓶㕔吏察主院中入朝人次第¶
名籍謂之朝簿㕔吏察之上則館驛使館驛使之上則¶
監察使同僚之冠也謂之院長臺中敬長三院皆有長¶
察院風彩尤峻凡三院御史初拜未朝謝先謁院長辭¶
疾不見則不得謝及上矣(原註諸家御史臺記多載當/時御史事跡戲笑之言故事)¶
(甚畧臺中有儀注後漸遗闕雖有板/牓亦但録一時要節自此轉磨滅矣)¶
<pb:KR3l0055_WYG_008-8a>¶
御史主彈奏不法肅清内外唐興宰輔多自憲司登鈞¶
軸故謂御史為宰相杜鴻漸拜授之日朝野傾羡監察¶
御史振舉百司綱紀名曰入品宰相髙宗朝王本立余¶
衎始為御史裏行則天更置内供奉及員外試御史有¶
臺使裏使皆未正名也其裏行員外試者俗名為合口¶
椒言最有毒監察為開口椒言稍毒散殿中為蘿蔔亦¶
謂生薑言雖辛辣而不能為患侍御史謂之掐毒言如¶
蜂蠆去其芒刺也御史多以清苦介直獲進居常敝服¶
<pb:KR3l0055_WYG_008-8b>¶
羸馬至於殿庭開元末宰相以御史權重遂制彈奏者¶
先諮中丞大夫皆通許又于中書門下通狀先白然後¶
得奏自是御史不得特奏威權大減天寳中宰相任人¶
不専清白朝為清介暮易其守順情希旨綱維相紊御¶
史羅希奭猜毒吉温頗苛細時稱羅鉗吉網望風氣懾¶
開元已前諸節制並無憲官自張守珪為幽州節度加¶
御史大夫幕府始帶憲官由是方面威權益重遊宦之¶
士至以朝廷為閒地謂幕府為要津遷騰倐忽坐致郎¶
<pb:KR3l0055_WYG_008-9a>¶
省彈劾之職遂不復舉¶
御史舊例初入臺陪直二十五日節假五日謂之伏豹¶
亦曰豹直百司州縣初授官陪直者皆有此名杜易簡¶
解伏豹之義云宿直者離家獨宿人情所貴其人初蒙¶
策拜故以此相處伏豹者言衆官皆出此人獨留如伏¶
蔵之豹伺候待搏故云伏豹耳韓琬則解為爆直言如¶
燒竹遇節則爆余以為南山赤豹愛其毛體每雪霜雨¶
霧諸禽獸皆出取食唯赤豹深蔵不出古人以喻賢者¶
<pb:KR3l0055_WYG_008-9b>¶
𨼆居避世鮑明逺賦云豈若南山赤豹避雨霧而深蔵¶
此言伏豹豹直者盖取不出之意初官陪直已有伏豹¶
之名何必以遇節而比燒竹之爆也杜說雖不甚明粗¶
得其意韓則疎矣¶
新官併宿本署曰爆直僉作爆迸之字惠郎中實云合¶
作虎豹字言豹性潔善服氣雖雪雨霜露伏而不出慮¶
汚其身¶
唐制十八道節度其後號九節度其後河朔三鎮及四¶
<pb:KR3l0055_WYG_008-10a>¶
凶二䜿之亂可攷大畧明皇天寳元年置十節度經畧¶
使以備邊曰安西曰北庭曰河西以備西邊曰朔方曰¶
河東曰范陽以備北邊曰平盧以備東邊曰隴右曰劒¶
南以備西邊曰嶺南五府經畧以備南邊節度之立其¶
初固止于沼邊十道耳自安禄山之亂則内地始置九¶
節度以討之曰朔方郭子儀淮西魯炅興平李&KR0930;滑濮¶
許叔冀鎮西李嗣業鄭蔡李廣琛河東李光弼澤潞王¶
思禮河南崔光逺内地之置節度其初猶止于九道耳¶
<pb:KR3l0055_WYG_008-10b>¶
自朱氏之倡亂中原也則自國門之外皆方鎮矣盖其¶
先也欲以方鎮禦四夷而其後也則以方鎮禦方鎮十¶
道既已兆亂則内地必置九道以除其亂九道又兆亂¶
則闗外近郡又不得不置矣至代宗廣徳元年以田承¶
嗣為魏博節度李懐仙為盧龍節度李寳臣為成徳節¶
度是謂河北三鎮各有其地其風俗獷戾過于蠻貊吾¶
知其河北之地非復朝廷有矣至于大歴九年相推戴¶
而謂之四王朱滔稱冀王田恱稱魏王王武俊稱趙王¶
<pb:KR3l0055_WYG_008-11a>¶
李納稱齊王李希烈又以淮西稱帝朱泚又以闗中稱¶
帝裂土假王者四凶滔天僭帝者二䜿紛紛籍籍不知¶
其幾也蓋唐之亂非藩鎮無以平之而亦藩鎮有以亂¶
之其初跋扈陸梁者必得藩鎮而後可以戡定其禍亂¶
而其後戡定禍亂者亦足以稱禍而致亂故其所以去¶
唐之亂者藩鎮也而所以致唐之亂者亦藩鎮也試以¶
其一二論之安氏之亂懐恩平之也而留三鎮以遺患¶
者亦一懐恩也將兵至京師冒雨寒而来姚令言之功¶
<pb:KR3l0055_WYG_008-11b>¶
也而所以迎朱泚而趨京師者亦一令言也擒子期破¶
田恱者李寳臣之功而釋承嗣以為己資者亦寳臣也¶
卒至于終唐之世莫敢誰何者由三鎮始也¶
露布捷書之别名也諸軍破賊則以帛書建諸竿上兵¶
部謂之露布盖自漢以来有其名所以露布者謂不封¶
檢露而宣布欲四方之速聞也亦謂之露板魏晉奏事¶
之有警急輒露板插羽是也宋時沈璞為盱眙太守與¶
臧質固拒魏軍軍退質謂璞城主使自上露板後魏韓¶
<pb:KR3l0055_WYG_008-12a>¶
顯宗大破齊軍不作露布髙祖怪而問之對曰頃間諸¶
將獲賊二三驢馬皆為露布臣每哂之近雖仰憑威靈¶
得摧醜䜿斬擒不多脫復髙曳長縑虚張功捷尤而效¶
之其罪彌甚所以斂毫卷帛解上而已然則露布露板¶
古今通名也隋文帝詔太常卿竒章公撰宣露布儀開¶
皇九年平陳元帥晉王以馹上露布兵部請依新禮集¶
百官及四方客使于朝堂内史令稱有詔在位者皆拜¶
宣露布訖蹈舞者三又拜郡縣皆同唐因其禮然露布¶
<pb:KR3l0055_WYG_008-12b>¶
大扺皆張皇國威廣談帝徳動逾數千字其能體要不¶
煩者鮮矣¶
古者閹尹擅權專制者多矣其間不無忠孝亦存編簡¶
唐自安史以来兵難洊臻天子播越親衡戎柄皆付大¶
閹魚朝恩竇文瑒乃其魁也爾後置左右軍十二衛觀¶
軍容處置樞密宣徽四院使擬于四相也十六宫使皆¶
宦者為之分卿寺之職朝廷班行備員而已供奉官紫¶
衣入侍後軍容使楊復恭俾具襴笏宣𨗳自復恭改作¶
<pb:KR3l0055_WYG_008-13a>¶
也嚴遵美内謁之最良也嘗典戎唐末致仕于蜀郡鄙¶
&KR0369;庸夫時得親狎其子仕蜀至閤門使曽為一僧致紫¶
袈裟僧来感謝之書記所謝之語于掌中方屬炎天手¶
汗糢糊文字莫辨折腰而趨流汗喘乏只云伏以軍容¶
寂無所道抵視掌心良久云貌寢人微凡事無能嚴曰¶
不敢不敢退而大咍嚴公物故蜀朝冊命贈給事中竇¶
雍堅不承命雖偏霸之世亦不茍且士人多之¶
鄒山古之嶧山始皇刻碑處文字分明始皇乘羊車以¶
<pb:KR3l0055_WYG_008-13b>¶
上其路猶存案此地春秋時邾文公卜遷于繹者也始¶
皇刻石紀功其文李斯小篆後魏太武帝登山使人排¶
倒之然歴代摹拓以為楷則邑人疲于供命聚薪其下¶
因野火焚之由是殘缺不堪摹冩然由上官求請行李¶
登陟人吏轉益勞弊有縣宰取舊文勒于石碑之上凡¶
成數片置之縣𪠘須則拓取自是山下之人邑中之吏¶
得以息今人間有嶧山碑皆新刻之碑也其文云刻此¶
樂石學者不曉樂石之意顔師古謂取泗濱磬石作此¶
<pb:KR3l0055_WYG_008-14a>¶
碑始皇于琅邪會稽諸山刻石皆無此意唯嶧山碑有¶
之故知然也¶
墓前碑碣未詳所起案儀禮廟中有碑所以繫牲并視¶
日景禮記云公室視豐碑三家視桓楹豐碑桓楹天子¶
諸侯葬時下棺之柱其上有孔以穿繂索懸棺而下取¶
其安審事畢即閉壙中臣子或書君父勲閥于碑上後¶
又立之于隧口故謂之神道碑言神靈之道也古碑上¶
徃徃有孔是貫繂之遺象前後碑甚少後漢蔡邕崔瑗¶
<pb:KR3l0055_WYG_008-14b>¶
之徒多為人立碑魏晉之後其流浸盛碣亦碑之𩔖也¶
周禮凡金玉錫石楬而璽之注云楬如今題署物漢書¶
云瘞寺前楬著其姓名注云楬椓杙也椓杙于瘞處而¶
書死者之姓名楬音揭然則物有標牓皆謂之楬郭景¶
純江賦云峨眉為泉揚之楬又變為碣說文云碣特立¶
石也據此則従木従石兩體皆通隋之制五品以上立¶
碑螭首龜趺上不得過四尺載在喪葬令近代碑碣稍¶
衆有力之家多輦金帛以祈作者雖人子罔極之心順¶
<pb:KR3l0055_WYG_008-15a>¶
情虚飾遂成風俗蔡邕云吾為人作碑多矣唯郭有道¶
無愧辭隋文帝子齊王攸薨僚佐請立碑帝曰欲求名¶
一卷史書足矣若不能徒為後人作鎮石耳誠哉是言¶
石碑皆有圓空盖碑者悲也本墟墓間物每一墓有四¶
焉初葬穿繩于孔以下棺乃古懸窆之禮禮曰公室視¶
豐碑三家視桓楹人因就紀其徳由是遂有碑表數十¶
年前時有樹徳政碑亦製圓空不知根本甚矣後有悟¶
之者遂改焉¶
<pb:KR3l0055_WYG_008-15b>¶
人道尚右以右為尊禮先賓客故西讓客主人在東盖¶
自卑也後人或以東讓客非禮也盖縁見所在地所主¶
在東俗有東行南頭之戲此乃貴其為一方一境之主¶
也記曰天子無客禮莫敢為主焉故君適其臣升自阼¶
階不敢有其室也注明饗君非也唐之方鎮及刺史入¶
本部于令長以下禮絶賓主猶近君臣至于藩鎮經管¶
内支郡則俱是古南面諸侯但以使職監臨如臺省之¶
官至外地耳既通宴饗則異君臣而用古天子升階之¶
<pb:KR3l0055_WYG_008-16a>¶
儀非禮也¶
近代風俗人子在膝下每生日有酒食之事孤露之後¶
不宜復以為歡會梁孝元帝少時每以載誕之辰輒設¶
齋講經洎阮修容殁後此事亦絶少太宗曽以降誕日¶
感泣中宗常以降誕日宴侍臣内庭與學士聨句柏梁¶
體詩然以唐以来此日皆有宴會開元十七年丞相張¶
說奏以八月端午降誕日為千秋節又改為天長節肅¶
宗因之誕日為地平天成節代宗雖不為節猶受四方¶
<pb:KR3l0055_WYG_008-16b>¶
進獻徳宗即位詔公卿議吏部尚書顔真卿奏凖禮經¶
及歴代帝王無降誕日唯開元中始為之復推本意以¶
為節者喜聖夀無疆之慶天下咸賀故號節若千秋萬¶
嵗之後尚存此日以為節假恐乖本意于是敕停之¶
明皇朝海内殷贍送葬者或當衝設祭張施幃幕有假¶
老假果粉人粉帳之屬然大不過方丈室髙不踰數尺¶
識者猶或非之喪亂以来此風大扇祭盤帳幕髙至九¶
十尺用牀三四百張雕鐫飾畫窮極技巧饌具牲牢復¶
<pb:KR3l0055_WYG_008-17a>¶
居其外大歴中太原節度辛雲京葬日諸道節度使使¶
人修祭范陽祭盤最為髙大刻木為尉遲鄂公與突厥¶
鬬將之戲機闗動作不異于生祭訖靈車欲過使者請¶
曰對數未盡又停車設項羽與漢祖會鴻門之象良久¶
乃畢縗絰者皆手擘布幕輟哭觀戲事畢孝子傳語與¶
使人祭盤大好賞馬兩匹滑州節度令狐母亡鄰境致¶
祭昭義節度初于淇門載船桅以充幕柱至時嫌短特¶
于衛州大河船上取長桅代之及昭義節度薛公薨歸¶
<pb:KR3l0055_WYG_008-17b>¶
葬絳州諸方并河内縣塗陽城南設祭每半里一祭至¶
漳河二十餘里連延相次大者費千餘貫小者三四百¶
貫互相窺覘競為新竒柩車暫過皆為棄物矣盖自開¶
闢至今奠祭鬼神未有如斯之盛者¶
俗間凶疏本叙時序朔望以表逺感之懐此合于情理¶
至有叙經齋七日此出釋教不當形于書疏¶
凖禮父在為所生母父為嫡子夫為妻皆杖周自周禮¶
已降至于開元禮及唐史二百六十年並無有易斯議¶
<pb:KR3l0055_WYG_008-18a>¶
未聞為兄弟杖者自離亂已後武臣為弟始行周杖之¶
禮是賓佐不能以禮正之致其謬誤也乾寜三年九月¶
行弔于名士之家覩其弟為兄杖門人知舊来無有言¶
其乖禮者實慮日久寖以為是自今後士子好禮者于¶
服式之中慎而行之¶
今俗釋服多用昏時非禮也按戴禮魯人有朝祥而暮¶
歌者子路笑之夫子雖抑子路云三年之喪亦已久矣¶
而復曰踰月則其善也知月晦之朝去縞従吉也明日¶
<pb:KR3l0055_WYG_008-18b>¶
則踰月矣故夫子怪其不待明日而歌今之免服準式¶
給晦日假者盖以朝既従吉使竟是日吉服盡與親賓¶
相見遍示禮終至明日復參公務無樂不為之義又禮¶
書皆云前一夕除某物廢某物又曰夙興云云知前夕¶
除廢為明晨之漸凡曰釋服悉宜従朝矣(原註今在脫/服假内反不)¶
(見賓/友也)禮云大喪不避涕泣而見人者言既不行求見人¶
人来求之不避涕泣以表至哀無飾今世卒哭之後朔¶
望時節辭不見賓客非也若尊髙居喪弔者以是日客¶
<pb:KR3l0055_WYG_008-19a>¶
多不敢求見遽自退去宜矣非所以辭也¶
三日成服聖人之制世有至五日者非也¶
忌日請假非古也世說云忌日惟不飲酒作樂會稽王¶
世子將以忌日送客至新亭主人欲作樂王便起去持¶
彈徃衛洗馬墓彈鳥晉書又載桓𤣥忌日與賓客逰宴¶
惟至時一哭而已此前代忌日無假之證也沈約荅庾¶
光禄書云忌日制忌應是晉宋之間其事未久未至假¶
前止是不為宴樂本自不封閉如今世自處者居喪再¶
<pb:KR3l0055_WYG_008-19b>¶
周之内每至忌日哭臨受弔無不見人之義而除服之¶
後乃不見人實由世人以忌日不樂而不能竟日興感¶
以對賓客或弛懈故過自屏悔不與外接設假之由實¶
在於此顔延之忌日感慕故不接外賓不理庶務不能¶
悲愴自居何限于深蔵也世人或端坐奥室不妨言笑¶
迫有急卒寜無盡見之理其不知禮意乎¶
李匡乂云晉書稱阮咸善琵琶是即是矣按周書云武¶
帝彈琵琶後梁宣帝起舞謂武帝曰陛下既彈五絃琴¶
<pb:KR3l0055_WYG_008-20a>¶
臣何敢不同百獸舞則周武帝所彈乃是今之五絃可¶
知前代凡此𩔖總號琵琶爾又按風俗通云以手批把¶
謂之琵琶自撥彈已後惟今四絃始專琵琶之名因依¶
而言則劉餗所云貞觀中裴洛兒始棄撥用手以撫琵¶
琶是又不故故事者之言也又因此而徵之五絃之號¶
即出于後梁宣帝之語也而今阮氏琵琶正以手撫反¶
不能占琵琶之名失本義矣¶
今有奕局共取一道人行五棊謂之&KR1370;融融宜作戎此¶
<pb:KR3l0055_WYG_008-20b>¶
戲生于黄帝蹙鞠意在軍戎也殊非圓融之義庾元規¶
著座右方所言蹙戎是也¶
今之博戲長行最盛其具有局有子黒黄各十有五擲¶
采之頭有二其法生于握槊變于雙陸天后夢雙陸不¶
勝狄公言宫中無子是也後人新意長行出焉又有小¶
雙陸圍透大㸃小㸃遊談鳳翼之名然無如長行鑒險¶
易者喻時事焉適變通者方易象焉王公大臣頗或躭¶
翫至于廢慶弔忘寢食閭里用之于是強名争勝謂之¶
<pb:KR3l0055_WYG_008-21a>¶
撩零假借分畫謂之囊家囊家什一而取謂之子頭有¶
通宵而戰者有破産而輸者中世工者有渾鎬崔師本¶
圍棊次于長行其中世工者韋延扈楊芄彈棊鮮有為¶
之中世工者有吉達髙越首出焉貞元中董叔儒進博¶
局并經一卷頗有新意不行于世¶
隋置明經進士科唐承隋置秀才明法明字明算并前¶
六科主司則以考工郎中後以考功員外郎士人所趨¶
明經進士二科而已及大足元年置拔萃始于崔翹開¶
<pb:KR3l0055_WYG_008-21b>¶
元十九年置宏詞始于鄭昕開元二十四年置平判入¶
等始于顔真卿是年考功員外郎李昂摘進士李權章¶
句疵之牓于通衢權摘昂詩句之失由是世難其事乃¶
命禮部侍郎主之後有左補闕薛邕中書舎人達奚珣¶
李韋李麟姚子彦張蒙髙郢權徳輿衛次公張宏靖于¶
允躬韋貫之李逢吉李程庾承宣賈餗沈珣杜審權李¶
璠裴恒王鐸李蔚趙隲鄭愚太常少卿李建尚書蕭昕¶
僕射王起常侍蕭倣黄門侍郎許孟容鄭顯刑部侍郎¶
<pb:KR3l0055_WYG_008-22a>¶
崔樞户部侍郎韋昭度雜主之而宏靖不以進士顯¶
唐朝初明經取通兩經先帖文乃案章疏試墨策十道¶
秀才試方略策三道進士時務策五道考功員外郎職¶
當考試其後舉人憚于方略之科為秀才者殆絶而多¶
趨明經進士髙宗時進士特難其選龍朔中敕左史董¶
思恭與考功員外郎權原崇同試貢舉思恭吳士輕脫¶
洩進士問目三司推贓汙狼籍命西朝堂斬決告變免¶
死除名流梧州開耀元年員外郎劉思立以進士惟試¶
<pb:KR3l0055_WYG_008-22b>¶
時務策恐復傷膚淺請加試雜文兩道并帖小經明皇¶
時士子殷盛每嵗進士到省者常不減千餘人在館諸¶
生更相造詣互結朋黨以相傾奪號之為棚推聲望者¶
為棚頭權門貴盛無不走也以此熒惑主司視聴其不¶
第者率多喧訟考功不能禦開元二十四年冬遂移貢¶
舉屬于禮部侍郎姚奕頗振綱紀焉後明經停墨策試¶
口義并時務策三道進士改帖大經加論語自是舉司¶
帖經多有聱牙孤絶例拔築注之目文士多于經不精¶
<pb:KR3l0055_WYG_008-23a>¶
至有白首舉場者故進士以帖經為大厄天寳初達奚¶
珣李巖相次知貢舉進士聲名髙而帖落者時或試詩¶
放過謂之贖帖十一年楊國忠初知選事進士孫季卿¶
曽謁國忠言禮部帖經之弊舉人有實材者帖經既落¶
不得試文若先試雜文然後帖經則無遺才矣國忠然¶
之無何有敕進士先試帖然仍前後開一行是嵗收入¶
有倍常嵗又舊例試雜文者一詩一賦或兼試頌論而¶
題目多為𨼆僻䇿問五道舊例三道為時務䇿一道為¶
<pb:KR3l0055_WYG_008-23b>¶
方畧一道為徵事近者方畧之中或有異同大扺非精¶
究博贍之才難以應乎茲選矣故當代以進士登科為¶
登龍門解褐多拜清𦂳十數年間擬跡廟堂輕薄為之¶
語曰及第進士俯視中黄郎落第進士揖蒲華長馬又¶
云進士初擢第頭上七尺燄光好事者紀其姓名自神¶
龍以来迄于茲名曰進士登科記亦所以示前良發起¶
後進也寳應二年楊綰為禮部侍郎奏舉人不先徳行¶
率多浮薄請依鄉舉里選于是詔天下舉秀才孝亷而¶
<pb:KR3l0055_WYG_008-24a>¶
考試章條漸加繁宻至于升進徳行未之能也其後應¶
此科者益少遂罷之復為明經進士¶
唐制常舉人之外又有制科捜揚拔擢名目甚衆則天¶
廣收才彦起家或拜中書舎人員外郎次拾遺補闕明¶
皇尤加精選下無滯才然制舉出身名望雖美猶居進¶
士之下仕宦自進士而歴清貴有八儁者一曰進士出¶
身制策不入二曰校書正字不入三曰畿尉不入四曰¶
監察御史殿中丞不入五曰拾遺補闕不入六曰員外¶
<pb:KR3l0055_WYG_008-24b>¶
郎郎中不入七曰中書舎人給事中不入八曰中書侍¶
郎中書令不入言此八者尤加儁㨗直登宰相不要歴¶
綰餘官也朋僚遷拜或以此更相譏弄舉人應及第者¶
闗檢無籍者不得與第陳章甫制䇿登科吏部放榜章¶
甫上書昨見榜云户部報無籍者昔傅說無姓商后置¶
于鹽梅之地屠羊𨼆名楚王延以三旌之位未聞徵籍¶
也范睢改姓易名為張禄先生秦用之霸張良為韓報¶
讎變姓名而遊下邳漢髙用之為相則知籍者所以計¶
<pb:KR3l0055_WYG_008-25a>¶
賦耳本防羣小不約賢路若人有大才不可以籍棄之¶
茍無良徳雖籍何為所司不能奪特諮執政收之常舉¶
外復有通五經明一史及獻文章并著述之輩或附中¶
書考試亦同制舉¶
春官氏每嵗選升進士三十人以備將相之任是日自¶
状元已下同詣座主宅座主立于庭一一而進曰某外¶
氏某家或曰甥或曰弟又曰某大外氏某家又曰外大¶
外氏某家或曰重表弟或曰表甥孫又有同宗座主宜¶
<pb:KR3l0055_WYG_008-25b>¶
為姪而反為叔言叙既畢拜禮得申予輒議曰春官氏¶
選士得其人止供職業耳而俊造之士以經術待聘獲¶
採拔于有司則朝廷與春官氏皆何恩于舉子今使謝¶
之則與選士之㫖豈不異乎至有海東之子嶺嶠之人¶
皆與華族叙中表従使拜首而已論諸事體又何有㦲¶
神龍元年已来屢為主司者房光庭再太極元年開元¶
元年裴耀卿再開元五年六年李納四開元七年八年¶
九年十年嚴挺之三開元十四年十五年十六年裴敦¶
<pb:KR3l0055_WYG_008-26a>¶
復再開元十九年二十年孫逖再開元二十二年二十¶
三年已前並考功員外郎姚奕再開元二十四年二十¶
五年始命春官小宗伯主之崔翹三開元二十七年二¶
十八年二十九年達奚珣四天寳二年三年四年五年¶
李巖三天寳六年七載八載李麟再天寳十載十一載¶
陽渙再天寳十二載十五載裴士淹再至徳二年三年¶
姚子彦再乾元三年上元二年蕭昕再寳應二年貞元¶
三年薛邕四大歴二年三年四年五年張渭三大歴六¶
<pb:KR3l0055_WYG_008-26b>¶
年七年八年蔣渙再大歴九年十年常袞三大歴十年¶
十一年十二年潘炎再大歴十三年十四年鮑防三興¶
元二年貞元元年二年劉太真再貞元四年五年顧少¶
連再貞元十年十四年吕渭三貞元十一年十二年十¶
三年權徳輿三貞元十八年十九年二十年停舉永貞¶
元年崔邠再元和元年二年韋貫之再元和八年九年¶
庾承宣再元和十年十一年王起四長慶二年三年會¶
昌三年四年楊嗣復再寳歴元年二年崔郾再太和元¶
<pb:KR3l0055_WYG_008-27a>¶
年二年鄭澣再太和三年四年賈餗再太和五年六年¶
髙鍇再開成元年二年栁景再開成五年會昌元年陳¶
商再會昌五年六年鄭顥再大中十年十三年¶
董生言日常右轉星常左轉大凡不滿三萬日行周二¶
十八舎三百六十五度然必有差約八十年差一度自¶
漢文三年甲子冬至日在斗二十二度至唐興元元年¶
甲子冬至日在斗九度九百六十一年差十三度矣¶
含元殿鑿龍首岡以為址彤墀釦砌髙五十餘尺左右¶
<pb:KR3l0055_WYG_008-27b>¶
立棲鳳翔鸞二闕龍尾道出于闕前倚欄下視南山如¶
在掌中殿去五門二里每元朔朝會禁軍御仗宿于殿¶
庭金甲葆戈雜以綺繡文武纓佩蕃夷酋長皆序立仰¶
觀玉座若在霄漢¶
太湖中有禹廟山僧云禹𨗳吳江以洩具區會諸侯于¶
此¶
西明寺慈恩寺多古畫慈恩塔前壁有濕耳獅子趺心¶
花為時所重聖善敬愛兩寺亦有古畫聖善寺木塔院¶
<pb:KR3l0055_WYG_008-28a>¶
多鄭廣文畫并書敬愛寺山亭院有畫雉尾若丹砂子¶
上有進士房増題名處後有人題曰姚家新聓是房郎¶
未解芳顔意欲狂見說正調穿淚箭莫教射破寺家墻¶
西北角有病龍院並吳生畫¶
盧言舊宅在東都歸徳坊南街㕔屋是杏木梁西壁有¶
韋冕郎中畫馬六匹¶
兖州鄒縣嶧山南面半腹東西長數十步其處生桐相¶
傳以為禹貢嶧陽孤桐者也土人云此桐所以異于常¶
<pb:KR3l0055_WYG_008-28b>¶
桐者諸山皆發地土多惟此山大石攢倚石間周回皆¶
通人行山中空虚故桐木響絶以是珍而入貢也按漢¶
書地理志下邳縣西有葛嶧山古之嶧陽下邳者是矣¶
闗西西風則雨東風則晴皆以為常候夫九州之地洛¶
陽為土中風雨之所交也今闗西西風則雨闗東東風¶
則雨是風氣各自其方而来交于土中隂陽和則雨成¶
相里湯隂縣北有羑里城周回可三百餘步其中平實¶
髙于城外地丈餘北開一門相傳文王演易之所曹子¶
<pb:KR3l0055_WYG_008-29a>¶
建詰紂文云崇侯何功乃用為輔西伯何辜囚之囹圄¶
囹圄既成負土既盈興立炮烙賊害忠貞觀此意見文¶
王所田之地紂使負土實此城也未詳子建所據今按¶
此東頓丘臨黄諸縣多有古小城周一里或一二百步¶
其中皆實郭縁生述征記云彭城東有秺城云是崇侯¶
冢自淮迄于河上城而實中謂之秺丘壠可阻謂之固¶
然則城小而實皆古人因依立冢以為保固子建所云¶
負土既盈或承流俗之傳耳¶
<pb:KR3l0055_WYG_008-29b>¶
晉文王欲修九龍堰阮步兵舉鋤掘地得古承水銅龍¶
六枚堰遂成水歴堨東注謂之千金渠晉世又廣功焉¶
石人東脅下文云泰始七年六月二十三日大水蕩壊¶
二堨今改為堨更于西開泄名曰伐(原註一/作代)龍渠増髙¶
千金之舊一丈四尺若五龍嵗久復壊可轉于西更開¶
三堨二渠合用二十三萬五千六百九十八功以其年¶
十月二十二日起作功重人少到八年四月二十日畢¶
伐龍渠即九龍渠也元魏修復故堨朝廷太和中造石¶
<pb:KR3l0055_WYG_008-30a>¶
渠于水上按橋西門之南頬文稱晉元康二年十一月¶
二日畢漢司空王梁為河南將引穀水以溉京都渠成¶
而水下流後張純堰洛而通漕是渠今引洛水盖純之¶
創也¶
凡造物由水水由土故江東宜綾紗宜紙鏡水之故也¶
蜀人織錦初成必濯于江然後文采煥發鄭人以滎水¶
釀酒近邑與逺郊美數倍齊人以阿井煎膠其井比旁¶
井重數倍¶
<pb:KR3l0055_WYG_008-30b>¶
蜀土舊無兔鴿隋開皇中荀秀鎮益州命左右賫兔鴿¶
而徃今蜀中鴿尚稀而兔已衆戴祚西征記云開封縣¶
東二佛寺余至此始見鴿大小如鳩戲時兩兩相對祚¶
江東人晉末従劉裕西征姚泓至開封縣始識鴿江東¶
舊亦無鴿梁武時侯景圍臺城軍士熏鼠捕鴿而食數¶
月之後殿屋鼠鴿皆盡然則江東有鴿亦當自北賫徃¶
耳¶
凡東南郡邑無不通水故天下貨利舟楫居多轉運使¶
<pb:KR3l0055_WYG_008-31a>¶
嵗運米二百萬石以輸闗中皆自通濟渠入河也淮南¶
篙工不能入黄河蜀之三峡陕之三門閩越之惡溪南¶
康贛石皆絶險之處自有本土人為工大抵峡路峻急¶
故曰朝離白帝暮宿江陵四月五月尤險故曰灧澦大¶
如馬瞿唐不可下灧澦大如牛瞿唐不可留灧澦大如¶
襆瞿唐不可觸揚子錢塘二江則乘兩潮發棹舟船之¶
盛盡于江西編蒲為帆大者八十餘幅自白沙泝流而¶
上常待東北風謂之信風七月八月有上信三月有鳥¶
<pb:KR3l0055_WYG_008-31b>¶
信五月麥信暴風之候有抛車雲舟人必祭婆官而事¶
僧伽江湖語曰水不載萬言大船不過八九千石大歴¶
貞元間有俞大娘航船最大居者養生送死婚嫁&KR0662;在¶
其間開巷為圃操駕之工數百南至江西北至淮南嵗¶
一徃来其利甚大此則不啻載萬也洪鄂水居頗多與¶
一屋殆相半凡大船必為富商所有奏聲樂役奴婢以¶
據舵樓之下海舶外國船也每嵗至廣州安邑師子國¶
船最大梯上下數丈皆積百貨至則本道輻輳都邑為¶
<pb:KR3l0055_WYG_008-32a>¶
喧闐有番長為主人市舶使籍其名物納船脚禁珍異¶
商有以欺詐入牢獄者船發海路必養白鴿為信船沒¶
則鴿歸¶
龍門人皆言善于懸水接水上下如神然寒食拜掃必¶
于河濱終于水死也¶
海上居人時見飛樓如結構之狀甚壯麗者太原以北¶
晨行則烟靄之中覩城闕状如女牆雉堞者皆天官書¶
所謂蜃也¶
<pb:KR3l0055_WYG_008-32b>¶
建安郡建安縣有大勤墟中有石無小大悉如硯形舊¶
說此墟人有好學而于義理不能疾曉常自咎頑愚每¶
盛夏烈暑乃肉袒以自負後因雷雨空中有人謂曰念¶
爾懇誠吾令爾墟内石大小俱成硯茍用者義理速解¶
以旌爾志雨止視之果然今俗謂之孔硯¶
輕紗夏中用者名為冷子取其似蕉葉之輕健而名之¶
林邑獻火珠云得于羅刹國¶
風爐子以週遶通風也一說形象烽火名烽爐子¶
<pb:KR3l0055_WYG_008-33a>¶
茶拓子始建中蜀相崔寜之女以茶盃無襯病其熨手¶
取楪子承之既啜盃傾乃以蠟環楪中央其盃遂定即¶
命工以漆環代蠟寜善之為製名遂行于世其後傳者¶
更環其底以為百状焉(原註貞元初青鄆猶繒為楪形/以襯茶碗别為一家之様後人)¶
(多云拓子非也蜀/相即昇平崔家)¶
元和中酌酒猶用樽杓所以丞相髙公有斟酌之譽數¶
千人一樽一杓挹酒而散了無所遺其後稍用注子形¶
若罃而盖嘴柄皆具太和九年後中貴人惡其名犯鄭¶
<pb:KR3l0055_WYG_008-33b>¶
注乃去柄安系若茗瓶而小異名曰偏提時亦以為便¶
且言柄有礙而屢傾側¶
被袋非古制不知何時起也比者逺遊行則用太和九¶
年以十家之累士人被竄謫人皆不自保常虞倉卒之¶
遣每出私第咸備四時服用舊以紐革為腰囊置于殿¶
乘至是服用既繁乃以被袋易之大中以来吳人亦結¶
絲為之或有餉遺豪徒翫而不用¶
都堂南門道中有古槐垂隂至廣相傳夜深聞絲竹之¶
<pb:KR3l0055_WYG_008-34a>¶
音省中即有入相者俗謂之音聲樹¶
叢有似薔薇而異其花葉稍大者時人謂之枚櫰實語¶
訛彊名也當呼為梅槐按江陵記云洪亭村下有梅槐¶
村當因梅與槐合生遂以名之今似薔薇者得非分枝¶
條而滋演哉至今葉形尚處梅槐之間可取此為證且¶
未見枚櫰之義也正使便為玫瑰字豈百花中獨珍是¶
取象于玫瑰耶(原註玫瑰之瑰音回不音傀/其音傀者是瓊瑰字書有證)¶
豆有紅而圎長其首烏者舉世呼為相思子非也乃甘¶
<pb:KR3l0055_WYG_008-34b>¶
草子也相思子即紅豆之異名也其木斜斫之則有文¶
可為彈博局及琵琶槽其樹也大株而白枝葉似槐其¶
花與皂荚花無殊其子若藊豆處于甲中通身皆紅李¶
善云其實赤如珊瑚是也又言甘草非國老之藥者乃¶
南方藥名也其叢似薔薇而無刺葉似夜合而黄細其¶
花淺紫而蘂黄其實亦居甲中以條葉俱甘故謂之甘¶
草藤土人但呼為甘草而已出在潮陽而南漳亦有¶
雄麻有花而雌者結實欲識麻之雌雄以此辨之¶
<pb:KR3l0055_WYG_008-35a>¶
江東有吐蛟鳥夏則夜鳴吐蛟于蘆荻中湖水尤甚¶
月令出土牛以示農耕之早晩謂為國之大計不失農¶
時故聖人急于養民務成東作今天下州郡立春制一¶
大牛飾以文彩即以彩杖鞭之既而破之各持其土以¶
祈豐稔不亦乖乎¶
七夕者七月七日夜荆楚嵗時記云七夕婦人穿七孔¶
針設𤓰果于庭以乞巧今人乃以七月六日夜為之至¶
明曉望于綵縷以冀織女遺絲乃是七曉非夕也又取¶
<pb:KR3l0055_WYG_008-35b>¶
六夜穿七竅針益謬矣今貴家或連二宵陳乞巧之具¶
此不過茍恱童稚而已¶
唐世謁見尊者皆曰謹祗候起居起居者動止也理固¶
不乖近者復云謹起居某官則動止某官其義何在相¶
承斯誤曽不經心¶
終軍請長纓世多云將係單于按本傳云南越與漢和¶
親迺遣軍使越說其王欲令入朝比内諸侯自請願受¶
長纓必羈南越王而致之闕下若係單于乃賈誼之事¶
<pb:KR3l0055_WYG_008-36a>¶
按班固云誼欲試屬國施五餌三表以係單于乃賈誼¶
之事也又陳思王表云賈誼弱冠求試屬國請係單于¶
之頸而制其命¶
有人檢陸法言切韻見其音字遂云此吳兒直是翻字¶
太僻不知法言是河南陸非吳郡也又有書生讀經書¶
甚精熟不知近代事因說駱賓王遂云某識其孫李少¶
府者兄弟太多意謂駱賓是諸王封號也¶
畢羅者蕃中畢氏羅氏好食此味今字従食非也餛飩¶
<pb:KR3l0055_WYG_008-36b>¶
以其象混沌之形不可直書渾沌従食可矣至如不託¶
言舊未有刀扣之時皆掌拓烹之刀扣既具乃云不託¶
今俗字作餺飥非也(原註元和中有姦僧鑑虚者以羊/之六腑特造一味傳之于今時人)¶
(不得其名遂以其號目之曰鑒/虚後俗字多作&KR0008;&KR0008;率多此𩔖)¶
肆有以筐以筥或倚或垂以鬻鮮物者曰星貨鋪言其¶
列貨叢雜如星之繁今俗呼星火鋪非也¶
襄州漢髙祖廟本為交甫解佩于漢臯之義今為髙祖¶
誤¶
<pb:KR3l0055_WYG_008-37a>¶
每嵗有司行祀典者不可勝紀一鄉一里必有祀廟南¶
中有泉流出山洞常帶樹葉好事者目為流桂泉後人¶
乃立為漢髙祖之神尸而祝之又號為伍員廟者必五¶
分其髯謂之五髭&KR0161;江南有驛官以幹事旬任白刺史曰¶
驛中已理請一閱之初至為酒庫諸醖畢熟其外畫神¶
問何也曰杜康刺史曰公有餘也一室曰茶庫也諸茗¶
畢貯復有神問何也曰陸鴻漸刺史益喜又一室葅庫¶
諸葅畢備復有神問何也曰蔡伯喈刺史笑曰不須置¶
<pb:KR3l0055_WYG_008-37b>¶
此¶
吳主孫皓每宴羣臣皆令盡醉韋昭飲酒不多皓宻賜¶
茶茗以代飲酒晉時謝安詣陸納無所供辦設茶果而¶
已案此古人亦飲茶耳但不如今之溺之甚窮日盡夜¶
殆成風俗¶
軍中有透劒門伎大宴日庭中設幄數十步若廊宇者¶
而編劒刃為榱棟之狀其人乘小馬至門審度端直鞭¶
馬而過琤然聞劒動之聲既過而人馬無傷宣武軍有¶
<pb:KR3l0055_WYG_008-38a>¶
小將善此伎每饗軍則為之所獲賞止于三四匹帛而¶
已一日主者誤漏其名此人忿恨訴于所管大將得復¶
召入呈伎之際極為調審入數步忽風起馬驚觸劒而¶
死¶
璧州刺史鄧宏慶飲酒至平索看精四字酒令之設本¶
骰子卷白波律令自後聞以鞍馬香毬或調笑抛打時¶
上酒招揺之號其後平索看精四字與律令全廢多以¶
瞻相下次据上酒絶人罕通者下次掘一曲子打三曲¶
<pb:KR3l0055_WYG_008-38b>¶
此出于軍中邠善師酒令聞于世(案此條文義難/解疑有脫誤)¶
飲坐作令有不誤而飲罰爵者皆曰蟲傷旱潦推其由¶
蓋以為不偶之義蟲傷宜為蟲霜盖言農田水旱之害¶
呼曲子名則下兵為下平閣羅鳳為閤羅鳳著詞則河¶
内王為河奈王檣竿上為長竿上如斯之語甚多¶
唐人酒令白樂天詩鞍馬呼教住骰槃喝遣輸長驅波¶
卷白連擲采盛盧(原註骰盤卷白波莫/走鞍馬皆當時酒令)予按皇甫松所¶
著醉鄉日月三卷載骰子令云聚十隻骰子齊擲自出¶
<pb:KR3l0055_WYG_008-39a>¶
手六人依采飲焉堂印本采人勸合席碧油勸擲外三¶
人骰子聚于一處謂之酒星依采聚散骰子令中改易¶
不過三章次改鞍馬令不過一章又有旗旛令閃擪令¶
抛打令今人不復曉其法矣唯優伶家猶用手打令以¶
為戲云¶
有齒鞋匠與樂工居隔壁齒鞋者母卒未殮樂工理聲¶
不輟匠者怒因相詬成訟樂工曰此某業也茍不為衣¶
與食且廢執政判曰此本業安可喪輟他日樂工有喪¶
<pb:KR3l0055_WYG_008-39b>¶
事亦任爾齒鞋不輟¶
初詼諧自賀知章輕薄自祖詠顐語自賀蘭廣鄭渉其¶
後詠字有蕭昕寓言有李紓𨼆語有張著機警有李舟¶
張彧歇後有姚峴孫叔羽訛語影帶有李直方獨孤申¶
叔題目人有曹著¶
有王某云徃嵗任同州見御史出案迴止州驛經宿不¶
發忽追雜案又取印歴鏁驛甚急一州大擾有老吏竊¶
笑乃因庖人以通憲胥許百縑為贈翌日未明御史啓¶
<pb:KR3l0055_WYG_008-40a>¶
驛門盡還案牘乘馬而去¶
起居舎人韋綬以心疾廢校書郎李播亦以心疾廢播¶
常疑遇毒鏁井而飲散騎常侍李益少有疑病亦心疾¶
也夫心者靈府也為物所中終身不痊多思慮多疑惑¶
乃疾之本也¶
　¶
　¶
　¶
<pb:KR3l0055_WYG_008-40b>¶
　¶
　¶
　¶
　¶
　¶
　¶
　¶
　唐語林卷八¶
